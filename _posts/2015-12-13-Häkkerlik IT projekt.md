---
published: false
---

Häkkerliku IT projekti näitena võtan luubi alla ja suumin sisse GIS tarkvara QGIS, sest  iga kingsepp jäägu oma liistude juurde ja minu liistud on ruumiandmed, mida QGISis saab  vaadata ja analüüsida. 

Mille poolest siis QGIS vastab häkkerieetikale ja -omadustele? Esiteks on see loomulikult avavara (_open-source software_) ehk et tarkvara kood on kõigile avatud ja huviliste ning häkkerite kogukond võib peale lennata ja seda enda vajadustele kohendada või arenduses kaasa lüüa. QGIS kasutab vaba tarkvara litsentsi GNU GPL, mis tähendabki, et kasutajatel on vabad käed tarkvaraga töötamiseks, jagamiseks ning koodi muutmiseks. Selle eest saab QGIS kohe ühe rasvase häkkerluse punkti kirja. QGIS on saadaval ka mitmetele eri platvormidele, nii Linuxile, Windowsile, Macile kui Androidile ning toetab ka ärivara gigantide, nagu Esri ArcGIS ja Pitney Bowes'i Mapinfo formaate. Lisaks on see mitmekeelne programm! 

Teiseks, QGISi isaks on Gar Sherman, kellega intervjuud QGISi loomise teemadel saab vaadata näiteks [siit](https://www.youtube.com/watch?v=-CuSMDjhmow) ja kes on programmeerija - hea häkker peab ju oskama programmeerida (ja kes muide elab Alaskal, mis on ka päris häkkerlik - ei pooseta kusagil Florida palmide all, huumoorisoont paistab härral ka olevat). Sherman kasutas oma koodikirjutamise oskust (C++) praktilise vajaduse tarbeks - vajaka oli mitmel platvormil töötavast avavaralisest GIS tarkvarast ning talle tundus, et sellisel kujul, nagu tema seda vaimusilmas ette nägi, saada ei olnud. Ehk et ta leidis probleemi maailmas, mis vajas lahendamist!  

Kolmandaks, kuigi kohe alguses oli tarkvara üsna nadi (koosnedes a la suumfunktsioonist ja kaardipildi nihutamisest), siis tasapisi ja koos kaasvõitlejate abiga see hakkas täiustuma ja populaarsust koguma (_[Häkker peab uskuma oma võimetesse ja mitte põrkama tagasi esimeselt takistuselt - sammhaaval võib jõuda ka suurte probleemide lahenduseni](https://beta.wikiversity.org/wiki/ITeetilised,sotsiaalsedjaprofessionaalsedaspektid/H%C3%A4kkerid)_). Sherman andis endale ka aru, et jalgratast ei ole mõtet leiutada ja kasutas teatud funktsioonide loomiseks jubaolemasolevat open-source koodi (_[Ühtki probleemi ei tuleks lahendada kaks korda](https://beta.wikiversity.org/wiki/ITeetilised,sotsiaalsedjaprofessionaalsedaspektid/H%C3%A4kkerid)_). 


> Mingist hetkest hakkas QGIS-i kood elama oma elu ja see on väga hea! 

_Gary Sherman_