---
published: true
layout: post
---


_..ehk võrgusuhtluse eripäradest_

Virginia Shea sõnastas oma raamatus "Netiquette" [10 võrgusuhtluse käsku](http://www.albion.com/netiquette/book/), millest kolmas on:

> Tea, kus sa oled (Know where you are in cyberspace)

ning sellega seotud (pmts kolmanda kästu tagajärg) viimane, kümnes kõlab järgnevalt:

> Andesta teistele nende eksimused (Be forgiving of other people's mistakes).

Nagu piiblist välja rebitud (juba sõnastus "käsk" ise viitaks just kui piiblile", Jeesus oli teatavasti suur andestaja ja põskede ette keeraja) ja sobib hästi viimaseks käsuks oma universaalsuses ja eetilisuses - on ju laiendatav ka päris elu suhtlusele. Aga nii on! Mitte keegi ei salli üleolevat suhtumist ega näpuga näitamist tema eksimustele, eriti avalikult. Üks asi on konstruktiivne kriitika, hoopis teine asi aga alavääristamine. 

Eksimine on inimlik ja õpime ju ikka omaenda vigadest, mitte teiste. Kuidas aga saab viisakalt ja mitte isiklikuks minnes viidata uustulnuka eksimusele? Elementaarne on, et netikogukondadel on oma KKK (korduma kippuvad küsimused) / Q & A (küsimused ja vastused) nimekiri, mis peaks olema võimalikult selge ja konkreetne, et seda viitsitaks lugeda ja millele saab ka vajadusel viidata, solvamata uustulnuka tundeid (kui tegu on tavapärase veaga, siis teevad seda ju paljud ja seda ei maksa võtta isiklikult, eriti kui see veel KKK all on).  

Võtame luubi alla näiteks programmeerijate seas populaarse stackoverflow, kus nii algajad kui edasijõudnud saavad oma koodiprobleeme jms postitada ja abi saada. Igaüks on kord uustulnuk taolistest kohtades ning tulnuka puhul peaks kehtima Virginia Shea 3. reegel - Tea kus sa oled (harju uue keskkonnaga enne aktiivselt kaasa löömist). Stackoverflow abilistele ei meeldi kindlasti, kui ühte ja sama küsimust postitatakse kümneid kordi, mistõttu on elementaarne, et esmalt tuleks vaadata, kas taoline probleem on juba püstitatud ja lahendatud. Stackoverflow'l on lühike näidetega varustatud ülevaatelehekülg (Tour) saidi tomimise kohta, muu hulgas on toodud ära ka küsimuste hindamise (hääletamise) kord, mis annab küsijale aimu, kas tema pärimine oli asjakohane ning samas on selline süsteem piisavalt anonüümne, mitte liiga isiklik. Sama kehtib vastajate ja vastuste kohta. Üldse paistab stackoverflow pööravat suurt tähelepanu küsimuste-vastuste kvaliteedile, sest lisaks hääletamise süsteemile on ka reputatsiooni süsteem, mis võimaldab heade vastuste, küsimuste, kommentaaride, paranduste jms puhul parandada reputatsiooni ja saada lisaõigusi, sellele lisanduvad veel n-ö rinnamärgid teatud tegude või teenete eest. Ebaviisakaid vastused saavad _flag_-id ehk lipukesed külge. Kogu see hierarhiline süsteem viitab kvaliteedisõelale, mis peaks endast lugupidavat netikasutajat valvsaks tegema, et mitte kahjustada oma mainet. Samas ega reputatsioon ole kivisse raiutud ning vigadest õppides on võimalik tuhast tõusta.
