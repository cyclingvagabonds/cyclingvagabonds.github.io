---
published: true
---


Kasutajasõbralik tarkvara hõlmab endas mitmeid omadusi: see on lihtsasti paigaldatav, kerge uuendada, aga ka eemaldada, meeldiva ja lihtsa (intuitiivse) kasutajaliidesega, teeb  hästi seda, milleks on mõeldud ehk täidab oma otstarvet, võiks olla ka mingisugune kasutajatugi, ei vaja lisavidinaid / -tarkvara, et seda tööle saada. 

Ei ole tarkvaraspetsialist, kuid tahaksin kiita [Codecademy](https://www.codecademy.com/) interaktiivset õppeplatvormi  programmeerimiskeelte ja veebiarenduse õppimiseks (tegu ei ole küll arvutisse installeeritava programmiga, aga kuna see mulle kasutajasõbralikkuse ja disaini poolest nii väga meeldib, siis räägin ikkagi sellest). Codecademy headust indikeerivad järgmised omadused:

•	intuitiivne GUI ehk graafiline kasutajaliides,mis on lihtsasti navigeeritav (kus nupp teeb seda, mida peaks tegema ja asub loogilsies kohas) – see on kogu asja tuum ja aitab hoida kokku kasutaja aega mõttetute klikkide või nupukeste otsimise arvelt. Codecademyl on puhas ja selge disain (sait on saanud ka mitmeid häid arvustusi): esileht on arusaadav – plokkidena on välja toodud kursused ja sisseloginud kasutaja näeb oma arengut. Kursustel on kenad piktogrammid, mis annavad hästi edasi õpetatavat keelt. Üldse suhtub Codecademy oma kasutajatesse meeldivalt personaalselt, püüdes neid innustada koodikirjutamisele ja seda läbi huumoriprisma. Peamine märksõna oleks selle platvormi puhul „kergesti hoomatav“. Kursuseni jõudmiseks kulub sisseloginud kasutajal kaks klikki, millest esimene on kursuse valik – avaneb kursuse info (sh teemad plokkidena). Erinevate teemade ja kursuste vahel on lihtne navigeerida. 

•	Kasutajasõbralik – abivalmis. Hea programm peaks olema võimeline kasutajat nõustama, kui viimane hätta jääb. Codecademy puhul on see punkt sama oluline kui eelmine, sest õppimine tuleks teha ju inimestele võimalikult valutuks. Lisaks õppimise tarvis sisulisele abile (küsimuste-vastuste foorum, helpmenüü, vihjete nupukesed), on olemas ka bugidest ja erroritest teatamise võimalus.


![codecademy](/images/codecademy.jpg "codecademy")

Ebameeldiv kasutuskogemus on seotud Apple tarkvara iTunesiga, mille kunagi 2000ndate keskpaigas Windowsile laadisin seoses iPodi soetamisega (mida ma iseenesest väga fännasin). Apple paneb suurt rõhku disainile ja on selle poolest tuntud, kui iTunes näebki kena välja, siis kasutusmugavuse ja intuitiivsuse poolest jääb küll minu jaoks vajaka. Ma ei saanud tükk aega aru, kuidas seal failihaldus ja muusika  laadimine iPodile käib. Probleeme oli ka sünkroniseerimisega. Lisaks on iTunes’is liiga palju müra ja nuppe, mis teeb programmi hoomamise keeruliseks (võib-olla seetõttu ka, et lisaks muusikahaldamise keskkonnale on see ka muude Apple’i vidinate ja meedia (müügi)keskkond) – liiga palju asju püütud mahutada ühte kohta. Muusika raamatukogu, mis peaks konkreetse programmi puhul olema kõige olulisem osa, on rasekesti kasutatav. 

Ma loodan, et Codecademy ei hakka tulevikus lisaks progemiskeeltele ja veebiarendusele pakkuma näiteks toiduretseptide keskkonda ja pizza koju tellmise võimalust. _Less is more_.
