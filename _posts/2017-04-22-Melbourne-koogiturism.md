---
published: true
---
Sõitsime lihavõtete ajaks Melbourne’i vaimu puhkama _outbackist_, sest kuigi kõik ei nõustu minuga ja võib-olla ei nõustu ka turismiraamatud ja –brošüürid, siis meie jaoks on 20 000+ peaga Griffith ikkagi _outback_ – punase liivaga tühermaa, mis on kanalite võrguga põllumajanduslikuks oaasiks muudetud. Mina tahtsin teha sellest tripist koogiturismi, sest ma pole kolm kuud kooki söönud ja mul on väga _sweet tooth_! Muud magusat olen saanud küll, aga head kooki ihaldasin juba pikemat aega, sest  Griffithis näevad koogid kahtlased välja. Alustasime reede hommikul koogiturismi **Sheppartonist** lõunas, kus neljapäeva öösel telkisime, tankla kõrval kohvikus porgandikoogiga ja jätkasime seda Melbourne’is _Easter lunchiga_ kuni pühade lõpuni välja, kaks-kolm kooki-saiakest päevas. Korda läinud Easter! Lemmik oli šokolaadi-maapähkli brownie **Kallista** kohvikus (nii tore eestipärane nimi, eksole!) Melbsi külje all **Dandenong Hills**’is. Nüüd pean ehk järgmise suure linnani, Sydney või Brisbane’ini vastu. 

![Good Friday Melbsi organic pagariäris](/images/good_friday.jpg "Good Friday Melbsi organic pagariäris")
<font color="grey" size="3">Good Friday ehk suur reede Melbsi organic pagariäris</font>

![Tutti frutti Melbourne](/images/tutti_frutti.jpg "Tutti frutti Melbourne")
<font color="grey" size="3">Tutti frutti arhitektuur Melbourne'i kesklinnas, päris kirev</font>

![Maja Brunswickis](/images/Melbs_balcony.jpg "Maja Brunswickis")
<font color="grey" size="3">Maja Brunswickis</font>

Melbourne oli vabastav ja inspireeriv. Ilmselt on see Aussie kõige kirevam ja pop-ja-noortepärasem linn, kuigi pühade ajal sõidab enamus sealt minema, aga seda rohkem õhku jäi meile. Isegi enam kui kesklinnas viibisime **Dandenong Hillsis**, mis on Melbourne’i kuulus suvekodude ja puhkepiirkond. Põhjus ikka rattaga sõitmises: palju künkaid, matkaradu, maagiline kõrgete puude ja võimsate sõnajalgadega niiskevõitu rahvuspargi mets, vaated linnale ja kõik muu ilus südamele ja tugevatele ratturi jalgadele. 

![Dandenong Hills](/images/dandenong_suburb.jpg "Dandenong Hills")
<font color="grey" size="3">Dandenong Hills eeslinn hommiku udus</font>

![Dandenong Hills](/images/Dandenong_forest.jpg "Dandenong Hills")
<font color="grey" size="3">Dandenong Hills</font>

![Dandenong Hills trail](/images/Dandenong_trails.jpg "Dandenong Hills trail")
<font color="grey" size="3">Dandenong Hills matkarada</font>

Melbourne’i südames tegime siiski ka rattatiiru ja mõned jalutuskäigud. Nagu eelmise visiidi ajal, nii ka seekord läksime värvilisse hipsterite linnaossa **Brunswick**, kus on rohkelt _vintage_ poode, omapäraseid ja igale maitsele söögikohti-kohvikuid, kunstilisi ja vähem kunstilisi graffiteid, disainipoode, väga silmapaistva välimusega inimesi jne.., lisaks sõitsime mööda mereäärt, käisime šoppamas tuntud ja armastatud **Queen Victoria keskturul**(saime väga head värsket toidupoolist mõistlike hindadega, aga eelkõige on hea meel, et _veggied_ olid tõesti maitsvad ja värsked, erinevalt pühadejärgsest poevalikust) ja loomulikult sõime kooki! 

![Queen Victoria market](/images/Vic_market.jpg "Queen Victoria market")
<font color="grey" size="3">Queen Victoria market ehk keskturg linnasüdames</font>

![Yarra river](/images/Melbs_river.jpg "Yarra river")
<font color="grey" size="3">Yarra jõeäär kesklinnas</font>

![Erki Yarra river](/images/melbs_erx.jpg "Erki Yarra river")
<font color="grey" size="3">Erki guugeldab mulle koogi söömise kohta</font>

![Pedestrian friendly](/images/melbs_kirx.jpg "Pedestrian friendly")<font color="grey" size="3">Lahe jalakäijate sild rohevööndiga</font>

Järgnevalt väike teatmik Aussie lihavõttetraditsioonidest..
- **Hot cross bun** – rosinasaiake, mille peal on rist. Aamen. Ja mille peab ahjus soojaks ajama, siis maitseb paremini. Minu esimeses saias oli ainult paar rosinat ja sõin seda külmalt, mistõttu mind see saiake ära ei võlunud. Aga teine ja neljas olid šokolaadiga soojad variandid, mis maitsesid päris hääd. 
- Bensiin on igas tanklas hästi odav. Hästi odav tähendab 117 või 118 senti, mis on ca 0.84€. Me tankisime paagi loomulikult täis. Seega on lihavõtted ka bensiini mõttes hea aeg autoga reisimiseks, mis viib mind järgmise punktini..
- Kämpimine ja looduses viibimine. Reedehommikust raadiot kuulates teel Melbourne’i poole jäi mulje, et lihavõtete ajal peab kusagile linnast välja sõitma ja kämpima või piknikku pidama, muidu pole õige austraallane. Saatejuht ärgitas kõiki helistama ja oma kämpimisplaanidest aru andma. Linnast välja oli autode voog loomulikult ka suurem ning vastupidi, Griffithisse tagasi sõites olid vastas suunas maanteel lausa ummikud.
- Linnadändid aga peavad linnaparkides ja muruväljadel piknikku, grillivad ja söövad _hot cross bunne_. Austraalias on väga tavaline, et pargis on söögilauad (sellised hallid metallist, mille jalad lähevad sujuvalt üle pingijalgadeks.. ehs siis pink laua küljes) ja grillimispliidid. _Holiday_ ajal on need alati väga hõivatud. 
- Pühal reedel on söögipoed kinni ja **EI alkoholile**! Alkoholist me seekord eriti huvitatud ei olnudki, aga söögipoes oleks küll käinud, peamiselt küll külakosti ostmas, sest koogi- ja **sushidieet**, mida Melbourne’is harrastasime, oli meie kõhtusid juba veidi täitnud. Sushi leidmisega siin linnas probleeme küll ei ole, pmts iga nurga peal on mõni pilukas seda müümas. Ma teeksin endale igakuise sushi eelarve, kui siin linnas elaksin, sest ilmselt oleks tahtmine seda iga päev süüa. Õnneks sushi hinnad on täitsa mõistlikud. Alkoholi suurel reedel kaasa ei tohi müüa ning baarid ja lokaalid võivad ka lahti olla kuni kümneni vms, mis iseenesest on mõistlik. Saame hakkama küll ühel päeval aastas ilma suurema koguse alkoholita. Eksju. Mul ei ole pärast veinikas tööle hakkamist üldse väga alkoholi isu enam nagunii.
- Enne šokolaadimunade ja _hot cross bunide_ söömisorgiat käivad kõik melbournilased linna peal sportimas või siis vähemalt panevad spordiriided selga, kui sportida ei viitsi ja lähevad kohvikusse. Aga spordiriided peavad olema seljas! Kui alustasime ratastel reedehommikust Melbourne’i tuuri, siis nägime AINULT sportivaid või sportimist teesklevaid inimesi: jooksjad, jalutajad, koeraga jalutajad, ratturid, mingid imelikud palli sees sumomaadlejad, sõudjad, veel jalutajaid.. terve linn sportis. Nagu oleks kohustuslik spordipäev.

![Sportivad? melbournlased](/images/sumomaadlus.jpg "Sportivad? melbournlased")
<font color="grey" size="3">Maadlus käib täie hooga rannaäärses pargis</font>

![Erki spordib ka](/images/quay.jpg "Erki spordib ka")
<font color="grey" size="3">Renoveeritud kail, kus puit kohtub betooniga</font>

_[Linnaõhk teeb vabaks!](https://et.wikipedia.org/wiki/Linna%C3%B5hkteebvabaks)_
