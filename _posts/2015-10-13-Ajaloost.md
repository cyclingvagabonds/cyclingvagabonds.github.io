---
layout: post
title: Ajaloost ja arvutividinatest
published: true
---









###
Esimene postitus on traditsiooniliselt pühendatud minevikule. Tuhnides ajaloo prügikastis, võib leida nii mõnegi eduka ja praegu laialt kasutatava it-lahenduse kohta mitu ebaõnnestunud või varju jäänud prototüüpi, eelkäijat. Aga moe ringkäik võib mõne neist jälle tagasi tuua. Järgnevalt tuleb juttu leiutistest, mis abistavad inimest  suhtlemisel arvutiga ning nende ehk mitte kõige õnnestunumatest eksemplaridest.  

1} Hiir / _mouse_

Aastal 1963 patenteeris [Douglas Engelbart](https://en.wikipedia.org/wiki/Douglas_Engelbart) arvutihiire. Muide, temale kuulub au olla ka hüperteksti / _hypertext_ ja Interneti üks pioneere. Nagu leiutamise aastast näha, siis on hiir päris pikalt kasutuses olnud (kuigi suurtesse massidesse jõudis see tänu Apple esimestele arvutitele Lisa ja Macintosh; leiutati hiir siiski Xerox'is Palo Alto teaduskeskuses). Nüüd jõuame aga 1. _errorini_ , Hiire isani nimega **juhtkuul** :) / _trackball_ (Tom Cranston, Fred Longstaff, 1952), mis ei saanudki alguses massitarbekaubaks. 
<br>

![trackball](/images/trackball.jpg "Trackball")

<br>
Douglas Engelbart pööras vaese juhtkuuli tagurpidi ja nii sündiski hiir! Paradoksaalsel kombel tegi juhtkuul aga pärast 40 a varjusurma [_comeback_](http://news.investors.com/technology/020601-347092-mouse-predecessor-could-be-making-a-comeback-trackballs-have-ergonomic-advantages-and-new-models-tout-new-level-of-precision.htm) 'i ja kuul tõsteti alt tagasi üles, nii pidavat ka kasutajasõbralikum olema, mistõttu müüakse neid nüüd ergonoomiliste hiirte pähe (nt Microsoft, [Logitech](http://www.logitech.com/en-ca/mice-pointers/trackballs)). Muidugi võib spekuleerida, kui laiatarbe kaup selline hiir on, kuid igatahes on see õpetlik lugu - ei tasu kunagi alla anda. Ka IT-s võivad asjad tagasi moodi tulla ;)
<br>

2} Klaviatuur / _keyboard_

Järgmine laialt levinud arvutividin, mille musta pesu sahtlis sorin - klaviatuur - arenes loogilist rada pidi välja kirjutusmasinast, mille esimesed prototüübid pärinevad juba 18. sajandist, tootmisesse läks see leiutis aga 1870ndatel. Muide, üks esimesi sellest ajast pärit tähelepanu pälvinud kirjamasinaid oli niisamuti eriskummaliselt ümmargune, nagu juhtkuul. Sarnaselt juhtkuuli tagasitulekuga, on võimalik tänapäeval nišikaubana soetada [_vintage_ klaviatuure](http://www.datamancer.net/) 
<br>

![Hansen-Writing-Ball-1870.jpg](/images/Hansen-Writing-Ball-1870.jpg "Hanseni kirjutamiskuul 1870")

<br>
Üks ebaõnnestunud katse, mis tehti klaviatuuriga, juhtus ülemineku ajal kirjutusmasinast arvutile. 70ndatel Imsai ja Altair tegid esimesed väikesed PC-d, kuhu klaviatuur oli sisse ehitatud, kättesaadavaks laiemale tarbijaskonnale. Arvuti algusaegadel ei olnud veel kõvakettaid ega _floppy_ 'sid ning midagi ei saanud neisse arvutitesse salvestada. Programmeerimiskoodi kirjutati lüliteid või juhtnuppe vajutades, mis oli üsna tüütu.
<br>

![IMSAI](/images/IMSAI.jpg "IMSAI")


<br>
3} Kõnetuvastus / _speech recognition_

Paljud on ilmselt [nalja saanud](https://www.youtube.com/watch?v=1EVnK-pNxaA), kui proovinud näiteks google'i otsinguribal või telefonis kasutada häälkäskluseid. Koos käevibutusega on see kindlasti tulevikuteema ja -arendus, mis võib ja osaliselt juba on välja tõrjumas klaviatuuri ja hiirt. Siiski võivad šotlased esialgu hätta jääda. Kõnetuvastusel on mitmeid proovikive, mida ületada, lisaks eri aktsentidele ka näiteks taustamüra, erinevad hääldamise viisid, homonüümid, millist riistvara kasutatakse..
