
## 
Uus meedia on selle sajandi „internetinduse“ termin märkimaks hulka asju ja teemasid, mis seotud tehnoloogia, massimeedia, interaktiivse meedia, multimeedia jms. Uus meedia mõjutab kahtlemata meie sotsiaalset käitumist. Järgnevalt mõtisklen, milline mõju on sellele uue meedia ühel võimalikul aktiivse ehk „elus“ info komponendil – suhtlusportaalidel ja sotsiaalvõrgustikel. Igal aspektil on head ja vead, püüan mõlemad välja tuua.
 
 
**Info levitamine**
 
Paljud kasutavad neid kanaleid ürituste promomiseks.Llisaks saab kohe teada anda, kes on minejad, osalejad saavad kommenteerida ja lisada infot. Selline info liikumine on dünaamiline ja hoiab nii korraldajaid kui osavõtjaid jooksvate muudatustega kursis. Kui on ka väiksem kogukonna ettevõtmine, saavad osalejad hõlpsalt tegevusi koordineerida ja reaalajas üksteisega infot vahetada, mängimata telefonimängu.  Teisalt eeldab see loomilikult, et inimsel on konto vastavas sotsiaalvõrgustikus. Kindlasti on mitmed tundnud sotsiaalset survet, et nad peavad tegema ja haldama kontot näiteks Facebookis, sest vastasel juhul ei jõua lihtsalt info nendeni. Harvemaks on jäänud telefonikõned , isegi e-mailid sõpradelt kutsega mõnele sündmusele, ettevõtmisele. Kõik käib peaasjalikult läbi sotsiaalvõrgustike. Personaalset lähenemist on vähe, millest on kahju. Efektiivsus (suurema osalejate arvu juures eelkõige) on muidugi suurem.
 
![pleaseFB](/images/pleaseFB.jpg "palunFB")
 
 
**Pere ja sõprade tegemistega kursis olemine/hoidmine; oma huvide ja eelistuste esitamine**
 
Siia alla läheb (pildi-, muusika- jms) materjali jagamine – olgu siis endast või millestki, mis korda läheb, aga ka oma hobide või tegemiste tutvustamiseks ja promomiseks, igasugused  status update’id – ehk mis parasjagu käsil või meeles mõlgub, enda ja oma eelistuste kohta info jagamine,  kommentaarid..  See on ilmselt ka SEE sõltuvust tekitav komponent, mis paneb inimesi sotsiaalvõrgustikus tunde ja tunde istuma, jagama endast infot ja võtma vastu seda teistelt.  Ühelt poolt on ju tore olla kursis sõprade/ vaenlaste (frenemies) tegemistega, kuid kui sellega makstakse lõivu oma hobide ja tegemiste arvelt (pika scrollimise kõrvalt ei jää näiteks aega; elatakse teiste, mitte enda elu)  ning, mis veelgi hullem, tuntakse alaväärsuskompleksi – presenteerivad ju inimesed end ikka heast küljest, mitte ei jagata ebaõnnestumisi, siis on negatiivsed tulemused ennast ilmutanud.  Tore on olla kursis lähedaste tegemistega, saada ühiste huvide ja hobide põhjal globaalseid tutvusi, kuid selle juures peab suutma säilitada ka virtuaalmaailmavälist suhtlust, vastasel juhul võivad jääda kontole ainult tuttavad ja mitte ühtki sõpra (eraldi postituse teema on muidugi mis on üldse sõprus).  Suhtlusportaalide, sotisaalvõrgustike üks negatiivseid ja palju arutatud aspekte on ka privaatsuse kadumine (näiteks näoraamatu äppid pääsevad ligi inimeste isikuandmetele; inimesed ise jagavad palju informatsiooni oma tegemiste kohta; valekontode ja varjunimede all esinemine). Sellest on tõusnud omaette ettevõtlusharugi, tehakse andmekaevet inimeste tarbimis- ja käitumismustrite kohta.        
 
 
Mõned teemakohased mõtted ja viited internetist:
 
1. Erinevad põhjendused näoraamatust loobumiseks:
[http://edition.cnn.com/2012/05/18/tech/social-media/facebook-deactivation-ireport/](http://edition.cnn.com/2012/05/18/tech/social-media/facebook-deactivation-ireport/ )
2.  „Privacy no longer a social norm“ – Mark Zuckenberg:
[http://www.theguardian.com/technology/2010/jan/11/facebook-privacy](http://www.theguardian.com/technology/2010/jan/11/facebook-privacy )
3. Positiivsed ja negatiivsed aspektid sotsiaalvõrgustike kasutamisel (neid võib guugeldades palju leida, üks näide):    
[http://www.bbc.co.uk/schoolreport/22065333](http://www.bbc.co.uk/schoolreport/22065333)
 
