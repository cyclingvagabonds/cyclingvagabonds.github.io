---
layout: post
title: 3 ajaloolist arvutividinat
published: true
---





###
Esimene postitus on traditsiooniliselt pühendatud minevikule. Tuhnides ajaloo prügikastis, võib leida nii mõnegi eduka ja praegu laialt kasutatava it-lahenduse kohta mitu ebaõnnestunud või varju jäänud prototüüpi, eelkäijat. Aga leidub ka vidinaid, mille moe ringkäik on jälle tagasi toonud. 

1 Hiir / _mouse_

Aastal 1963 patenteeris [Douglas Engelbart](https://en.wikipedia.org/wiki/Douglas_Engelbart) arvutihiire. Muide, temale kuulub au olla ka hüperteksti / _hypertext_ ja Interneti üks pioneere. Nagu leiutamise aastast näha, siis on hiir päris pikalt kasutuses olnud (kuigi suurtesse massidesse jõudis see tänu Apple esimestele arvutitele Lisa ja Macintosh; leiutati hiir siiski Xerox'is Palo Alto teaduskeskuses). Nüüd jõuame aga 1. _errorini_ , Hiire isani **juhtkuul** :) / _trackball_ (Tom Cranston, Fred Longstaff, 1952), mis ei jõudnudki alguses massitarbekaubaks. 

![Trackball](/_posts/trackball.jpg "Trackball ehk juhtkuul")

Douglas Engelbart pööras vaese juhtkuuli tagurpidi ja nii sündiski hiir! Paradoksaalsel kombel tegi juhtkuul aga pärast 40 a varjusurma [_comeback_](http://news.investors.com/technology/020601-347092-mouse-predecessor-could-be-making-a-comeback-trackballs-have-ergonomic-advantages-and-new-models-tout-new-level-of-precision.htm) 'i ja kuul tõsteti alt tagasi üles, nii pidavat ka kasutajasõbralikum olema, mistõttu müüakse neid nüüd ergonoomiliste hiirte pähe (nt [Microsoft](http://www.trackballmouse.org/microsoft-trackball-explorer/), [Logitech](http://www.logitech.com/en-ca/mice-pointers/trackballs)). Muidugi võib spekuleerida, kui laiatarbe kaup selline hiir on, kuid igatahes on see õpetlik lugu - ei tasu kunagi alla anda. Ka IT-s võivad asjad tagasi moodi tulla ;)

2 Klaviatuur / _keyboard_

Järgmine laialt levinud arvutividin, mille musta pesu sahtlis sorin - klaviatuur - arenes loogilist rada pidi välja kirjutusmasinast, mille esimesed prototüübid pärinevad juba 18. sajandist, toomisesse läks see leiutis aga 1870ndatel. Muide, üks esimesi sellest ajast pärit tähelepanu pälvinud kirjamasinaid oli niisamuti eriskummaliselt ümmargune, nagu juhtkuul. 

![Hansen-Writing-Ball-1870.jpg]({{site.baseurl}}/_drafts/Hansen-Writing-Ball-1870.jpg)

Üks ebaõnnestunud katse, mis tehti klaviatuuriga, juhtus ülemineku ajal kirjutusmasinast arvutile. 70ndatel Imsai ja Altair tegid esimesed väikesed PC-d, kuhu klaviatuur oli sisse ehitatud, kättesaadavaks laiemale tarbijaskonnale.

![IMSAI.jpg]({{site.baseurl}}/_drafts/IMSAI.jpg)






